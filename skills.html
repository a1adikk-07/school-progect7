<html xmlns:mso="urn:schemas-microsoft-com:office:office" xmlns:msdt="uuid:C2F41010-65B3-11d1-A29F-00AA00C14882">
<head>
<title>Види інтелекту
</title>

<!--[if gte mso 9]><xml>
<mso:CustomDocumentProperties>
<mso:xd_Signature msdt:dt="string"></mso:xd_Signature>
<mso:display_urn_x003a_schemas-microsoft-com_x003a_office_x003a_office_x0023_Editor msdt:dt="string">Литвин Дар&#39;я Віталіївна</mso:display_urn_x003a_schemas-microsoft-com_x003a_office_x003a_office_x0023_Editor>
<mso:Order msdt:dt="string">19400.0000000000</mso:Order>
<mso:xd_ProgID msdt:dt="string"></mso:xd_ProgID>
<mso:ComplianceAssetId msdt:dt="string"></mso:ComplianceAssetId>
<mso:TemplateUrl msdt:dt="string"></mso:TemplateUrl>
<mso:ReferenceId msdt:dt="string"></mso:ReferenceId>
<mso:_ExtendedDescription msdt:dt="string"></mso:_ExtendedDescription>
<mso:display_urn_x003a_schemas-microsoft-com_x003a_office_x003a_office_x0023_Author msdt:dt="string">Литвин Дар&#39;я Віталіївна</mso:display_urn_x003a_schemas-microsoft-com_x003a_office_x003a_office_x0023_Author>
<mso:ContentTypeId msdt:dt="string">0x010100111472908EDC704DA6C85F163C8B89A9</mso:ContentTypeId>
<mso:TriggerFlowInfo msdt:dt="string"></mso:TriggerFlowInfo>
<mso:_SourceUrl msdt:dt="string"></mso:_SourceUrl>
<mso:_SharedFileIndex msdt:dt="string"></mso:_SharedFileIndex>
<mso:TaxCatchAll msdt:dt="string"></mso:TaxCatchAll>
<mso:MediaServiceImageTags msdt:dt="string"></mso:MediaServiceImageTags>
<mso:lcf76f155ced4ddcb4097134ff3c332f msdt:dt="string"></mso:lcf76f155ced4ddcb4097134ff3c332f>
</mso:CustomDocumentProperties>
</xml><![endif]-->
</head>
<body>
Футурологи провели дослідження та виявили навички, які є затребуваними у багатьох професіях. Якщо ти досі не можеш визначитися з професією, ти можеш сміливо інвестувати свій час в опанування ними.
<h1>ІТ-навички	</h1>
У секторі ІТ є багато різноманітних професій і спеціальностей, окрім того, величезна кількість нових професій утворюється на стику з ІТ. На сьогодні це величезний ринок, який потребує великої кількості спеціалістів різних профілів. Важливо пам'ятати, що у наше технологічне інформаційне століття представник будь-якої професії має оволодіти як мінімум базовими ІТ-навичками.
<h1>Іноземна мова</h1>	
Світ глобалізується, і переважну частину інформації представлено англійською мовою — це основні наукові роботи і найбільші досягнення у різних галузях. Тому знання цієї мови вже не є професією, а є необхідністю для будь-якої сучасної людини. Вивчивши її, ти завжди з великим комфортом зможеш подорожувати світом, читати книжки, які можуть тривалий час не перекладати твоєю рідною мовою. А володіння ще однією іноземною мовою, окрім англійської, — це може бути і професією, і додатковою конкурентною перевагою на ринку праці.
<h1>Проактивність	</h1>
Активна життєва позиція — вміння обстоювати власну думку та позицію, брати на себе відповідальність, доводити справу до кінця, знати і розуміти те, чого ти бажаєш, вміння заявити про свої бажання — це одна з найважливіших навичок у побудуванні успішної кар'єри у XXI столітті.
<h1>Самоорганізація</h1>	
Це одна з найзатребуваніших навичок - вміння організувати свій день гармонійно, щоб у ньому були всі важливі для тебе заняття — навчання, діяльність, хобі, відпочинок, спілкування з рідними, друзями і цікавими людьми, спорт тощо. Наявність цієї навички передбачає, що ти вмієш обслуговувати себе —приготувати їжу, привести до ладу свої речі, харчуватися так, щоб бути енергійним і здоровим.
<h1>Вміння презентувати ідеї</h1>	
Якщо в тебе виникла геніальна ідея, але ти не зумієш її ефективно презентувати, світ не дізнається про неї. Багато хто зі здібних людей не зміг но належному рівні реалізуватися у житті лише тому, що не вміли просувати свої ідеї, показати, на що вони здатні. їм заважала або удавана скромність, або манія величі — вони вважали, якщо вони талановиті, то їх хтось помітить і запропонує роботу, потрібно лише сидіти й чекати. Користуйся будь-якою можливістю для того, щоб розвинути навички самопрезентації.
<h1>Навички крос-культурного спілкування</h1>	
Спілкування та взаємодія між людьми — представниками різних культур, національностей, рас. Толерантність до інших цінностей і переконань, інших правил і норм.
<h1>Навички комунікації</h1>
Вміння встановлювати контакти з іншими незнайомими людьми, вміння доносити свої думки до співрозмовника, вміння слухати. Створення умов для ефективної усної, письмової та мультимедійної комунікації у різних формах і контекстах, керування нею та її розуміння.
<h1>Навички міжособистісної взаємодії та співробітництва</h1>	
Здатність працювати в команді, взаємодіяти, продуктивно працювати з іншими людьми, поважати їхні точки зору, готовність приймати на себе різні ролі та відповідальність. Команди можуть зробити те, що не під силу одній людині, а вміння побачити сильні сторони всіх учасників команди — це одна з найголовніших навичок справжнього лідера.
<h1>Відповідальність і адаптивність</h1>	
Особиста відповідальність і гнучкість у різноманітних міжособистісних, професійних і соціальних ситуаціях, встановлення високих стандартів і цілей для себе й для інших. Відстеження власного розуміння і навчальних потреб, пошук необхідних ресурсів, трансформація знання з однієї галузі в іншу.
<h1>Оволодіння новими навичками і методами</h1>	
Треба брати на озброєння концепцію «навчання протягом усього життя». Навчання не закінчується після випускного, кожній людині потрібно постійно освоювати все нові й нові знання та навички. Інвестиції до людського капіталу полягають саме в цьому: вкладай частину вільного часу у своє навчання, інакше застрягнеш у минулому. Ти повинен самостійно взяти на себе відповідальність за своє навчання.
<h1>Фінансова грамотність</h1>
Починаючи з юного віку треба навчатися управління власними фінансами, для вас — кишеньковими грошима. Хто вміє грамотно розпорядитися 100 гривнями, той зможе управляти й мільйоном.
<h1>Творче мислення</h1>
Часто під цими словами розуміють вміння малювати або грати на музичних інструментах. Але це не так, творче мислення — це здатність вигадувати оригінальні ідеї, проекти і вирішення задач, вносити покращення у життя, у стосунки, в ігри, вбачати позитивні можливості у проблемах. Будь-яка справа, яку ви робите якось інакше, наприклад, прибирання у своїй кімнаті, привітання друга із днем народження, — це вже шанс проявити свій творчий підхід.

</body>
</html>